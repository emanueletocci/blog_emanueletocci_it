---
title: "Dunkirk: un war movie particolare ma splendido [RECENSIONE]"
date: 2020-06-14T04:10:11.385Z
image: https://res.cloudinary.com/dvxivcvgr/image/upload/f_auto,q_auto/v1/Recensioni/RECENSIONE_FILM-dunkirk/wkvfx0v3tnreddeg2ivj
categories:
  - Recensioni
  - Film
tags:
  - drama
  - thriller
  - horror
---


## Trama e storia

Come da titolo, il war-movie di Christopher Nolan tratta la miracolosa [**operazione Dynamo**](https://web.archive.org/web/20211008105159/https://it.wikipedia.org/wiki/Operazione_Dynamo) avvenuta tra 27 maggio e il 4 giugno del 1940 sulle coste di **Dunkerque**, durante la quale circa 338.226 soldati alleati vennero portati in salvo. Quando le truppe alleate, costrette ad **indietreggiare** fino alla Manica vennero circondate dai soldati tedeschi, l’unica possibilità di salvezza per circa 1 milione di soldati alleati era fuggire via mare verso l’Inghilterra.

![La mappa dell'operazione Dynamo](https://res.cloudinary.com/dvxivcvgr/image/upload/f_auto,q_auto/v1/Recensioni/RECENSIONE_FILM-dunkirk/jnceqhweiktccvg82fv3)

## Analisi

### Il paradosso spazio-tempo di Christopher Nolan

L’intera operazione viene raccontata da ben **3 punti di vista** differenti, ambientati in diverse linee temporali: cielo, terra e mare. In **cielo** -della durata di 1 ora-  il protagonista è **Farrier** (Tom Hardy) che, a bordo del suo spitfire, cerca di abbattere gli aerei nemici; sulla **terraferma** -della durata di 1 settimana-troviamo il soldato **Tommy** e il plotone del British Army; mentre in **mare** -della durata di 1 giorno- il protagonista è il volontario **Mr. Dawson** (Mark Rylance) che, insieme a suo figlio e ad un suo amico, partono dalle coste britanniche con una piccola imbarcazione.

 {{< youtube gYQ1d3Rgo5w >}}

Non posso non citarvi l’eccellente **montaggio** (ha vinto l’oscar al miglior Montaggio) realizzato da *Lee Smith* che è riuscito a far combaciare alla perfezione le 3 linee temporali, facendo sembrare che le varie vicende siano avvenute contemporaneamente.

Nonostante sia ben esplicitata e comprensibile la linea temporale che si sta osservando, la suddivisione del tempo può creare un po’ di confusione -soprattutto all’inizio-  ma, verso la fine, tutti i pezzi combaceranno come un **puzzle**. D’altronde Nolan è un vero maestro nel riuscire a rappresentare chiaramente situazioni relativamente complesse ed articolate.

<div class="containert">
  <figure>
    <img src="https://res.cloudinary.com/dvxivcvgr/image/upload/f_auto,q_auto/v1/Recensioni/RECENSIONE_FILM-dunkirk/a2unjrgtzuradtusszet">
    <figcaption>Farrier </figcaption>
  </figure>
</div>


Una piccola nota negativa devo farla per quanto riguarda la suddivisione del tempo sulla terraferma: nonostante le vicende del soldato Tommy si svolgano nell’arco di 1 settimana, il tempo trascorso sembra molto di meno.

### Un nemico invisibile

<div class="containert">
  <figure>
    <img src="https://res.cloudinary.com/dvxivcvgr/image/upload/f_auto,q_auto/v1/Recensioni/RECENSIONE_FILM-dunkirk/hugtm4yv2m3uk3ml7xrl">
    <figcaption>Tommy</figcaption>
  </figure>
</div>

Un particolare di questo film è il fatto che il **nemico non viene mai inquadrato** (a parte gli aerei della Luftwaffe), quasi come se il **tempo** stesso fosse il vero nemico, un nemico molto più potente degli altri. Personalmente apprezzo questa scelta stilistica in quando permette di concentrarsi al meglio sull’operazione di salvataggio (tralasciando quindi i combattimenti fra i 2 schieramenti) ma soprattutto pone la colonna sonora su un piano sovrastante.

<div class="containert">
  <figure>
    <img src="https://res.cloudinary.com/dvxivcvgr/image/upload/f_auto,q_auto/v1/Recensioni/RECENSIONE_FILM-dunkirk/ampdqf9blwqo8hmwo36i">
    <figcaption>Mr. Dawson</figcaption>
  </figure>
</div>

### Colonna sonora strabiliante: emozioni facili

Di fatto è proprio la **colonna sonora** -realizzata da *Hans Zimmer* – a fare la differenza (ha vinto l’oscar al miglior sonoro e al miglior montaggio sonoro): i dialoghi molto minimali e diretti sono accompagnati da una colonna sonora da **brividi**, un sonoro assillante che mantiene costante quel senso di angoscia che si prova per tutta la durata di Dunkirk.

<iframe style="border-radius:12px" src="https://open.spotify.com/embed/album/1KpQPJOBWeL8kmnwCzYcg8?utm_source=generator" width="100%" height="352" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>

Senso che viene accentuato dall’ottima **fotografia** di Hoyte van Hoytema, in cui dominano colori cupi e drammatici, dalle scene claustrofobiche così come dall’utilizzo della tecnologia iMax 70 e 65 mm che permette un’immersività praticamente totale: lo spettatore sembra di trovarsi effettivamente sul campo di battaglia.

Come ho detto prima, Nolan ha preferito concentrarsi sui fatti accaduti, pertanto dei personaggi si sa veramente molto poco e quindi difficilmente ci si affeziona; anche perché i dialoghi sono veramente super minimal e talvolta sostituiti da **drammatiche inquadrature**.

![](https://res.cloudinary.com/dvxivcvgr/image/upload/f_auto,q_auto/v1/Recensioni/RECENSIONE_FILM-dunkirk/vq0hb9uariuedlmtx4na)

### Un cast acerbo ma funzionale

Nonostante ciò voglio darvi comunque qualche informazione riguardante il cast, composto principalmente da **giovani attori**: troviamo *Harry Styles* nei panni di Alex, *Cillian Murphy*, conosciuto soprattutto per il ruolo di Tommy Shelby in Peaky Blinders, *Tom Hardy* che interpreta Farrier, *Fionn Whitehead* (Tommy), *Jack Lowden*, *Mark Rylance* nei panni di Mr. Dawson…

Non nego che una caratterizzazione migliore dei personaggi avrebbe reso Dunkirk più interessante.

Per concludere questo capolavoro, non poteva mancare una scena drammatica e commovente che vede come protagonista, parte del celebre discorso – *We Shall Fight on the Beaches* – pronunciato da **Winston Churchill** il 4 giugno 1940:

>«Ho, io stesso, piena fiducia che se tutti faranno il loro dovere, se nulla verrà trascurato, e se saranno prese le decisioni migliori – come sono prese – ci dimostreremo ancora una volta in grado di difendere la nostra isola, di cavalcare tempesta della guerra e di sopravvivere alla minaccia della tirannia, se necessario per anni, se necessario da soli. Ad ogni modo, questo è ciò che tenteremo di fare. Questa è la decisione del governo di Sua Maestà, all’unanimità. Questa è la volontà del Parlamento e della nazione. L’impero britannico e la Repubblica francese, uniti nella causa e nei bisogni, difenderanno fino alla morte il loro territorio natio, aiutandosi a vicenda come buoni compagni con il massimo delle forze. Anche se ampie parti dell’Europa e molti Stati antichi e famosi sono caduti o potrebbero cadere nella morsa della Gestapo e di tutto l’odioso apparato del dominio nazista, noi non desisteremo né abbandoneremo. Andremo avanti fino alla fine. Combatteremo in Francia, combatteremo sui mari e gli oceani, combatteremo con fiducia crescente e con forza crescente nell’aria, difenderemo la nostra isola a qualunque costo. Combatteremo sulle spiagge, combatteremo nei luoghi di sbarco, combatteremo nei campi e nelle strade, combatteremo sulle colline, non ci arrenderemo mai; e se, cosa che non credo neanche per un momento, quest’isola o gran parte di essa fosse soggiogata e affamata, allora il nostro impero d’oltremare, armato e guidato dalla flotta britannica, continuerà la lotta fino a quando, se Dio vorrà, il Nuovo Mondo, con tutta la sua forza e potenza, si muoverà al salvataggio e alla liberazione del vecchio.» 
>
> -- <cite> Winston Churchill </cite>
