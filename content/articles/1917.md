---
title: "1917, la follia cinematografica di Sam Mendes [RECENSIONE]"
date: 2020-04-27T04:10:11.385Z
coverImage: https://res.cloudinary.com/dvxivcvgr/image/upload/f_auto,q_auto/v1/Recensioni/RECENSIONE_FILM-1917/rswxltm17qhf8qx6dnqd
categories:
  - Recensioni
  - Film
tags:
  - azione
  - guerra
  - storico
  - drama
---

Oggi parliamo del film ***“1917”***, la follia cinematografica di *Sam Mendes*, vincitore di **3 premi Oscar** e **2 Golden Globe**.

Definisco questo film *“una follia cinematografica”*, in quanto Sam Mandes, affiancato dalla sceneggiatrice *Krysty Wilson-Cairns* e il direttore della fotografia *Roger Deakins*, ha girato il film in modo che, una volta montato, sembrasse un **unico piano sequenza**, ovvero un’unica grande ripresa **senza nessun taglio**. Ovviamente è impossibile girare un film con un’unica ripresa, per questo sono stati utilizzati vari **“tagli fantasma”**, ovvero tagli in momenti in cui l’occhio dello spettatore non se ne accorge (ad esempio quando entrano in un luogo buio oppure attraversano una porta), anche se Sam non ha voluto dire effettivamente quanti tagli ci sono, sul web ormai ne sono già stati trovati alcuni.

![Una scena di "1917"](https://res.cloudinary.com/dvxivcvgr/image/upload/f_auto,q_auto/v1/Recensioni/RECENSIONE_FILM-1917/i8wtomaslzhcegbzqkaj)

Con un badget di 90 milioni, ci sono voluti 6 mesi di prove prima di iniziare effettivamente le riprese, in quanto dovevano presentarsi le condizioni giuste per girarlo, siccome erano delle riprese lunghissime.

L’anteprima del film è stata il *4 dicembre 2019*, per poi apparire sul grande schermo il *23 gennaio 2020*.

## Trama

Il film è inspirato alle storie di guerra raccontate dal nonno di Sam *“Alfred Hubert Mendes”*, che ha combattuto nella **prima guerra mondiale**.

{{< youtube uxi11hs-GMY >}}

La trama è molto semplice, ma è stata ben narrata e articolata con il passare dei minuti: due soldati, **Tom Blake** e **William Schofield**, interpretati da *Dean-Charles Chapman* e *George MacKay*, vengono incaricati di portare una *lettera al generale Mackenzie*, con l’ordine di annullare l’attacco precedentemente programmato, però per farlo devono **attraversare le linee dei nemici**, che sembrano essersi **ritirati**. Durante la consegna del messaggio, ovviamente ci sono degli **imprevisti**, ma il compito prioritario rimane sempre quello di consegnare l’ordine.

![Una scena di "1917"](https://res.cloudinary.com/dvxivcvgr/image/upload/f_auto,q_auto/v1/Recensioni/RECENSIONE_FILM-1917/dywixdjdwlqffnajmtjm)

Blake ha anche un secondo fine, ovvero **trovare il fratello** che fa parte del battaglione che devono raggiungere.

Dei protagonisti non si sa molto, ma è facile affezionarsi, in quanto rimaniamo a guardali per tutta l’ora e trenta della pellicola, senza mai distaccarci dalle loro avventure.

Per quanto riguarda le riprese, parliamo di **paesaggi incredibili** che rendono al meglio quella che era la vita di guerra. Devo dire che secondo me hanno fatto davvero un ottimo lavoro, presentando varie inquadrature letteralmente da brividi.

Il genere del film è principalmente **storico e di azione**, ma non mancano dei tratti **drammatici ed emozionanti**, rendendolo un film completo a 360°.

## Considerazioni finali

![Una scena di "1917"](https://res.cloudinary.com/dvxivcvgr/image/upload/f_auto,q_auto/v1/Recensioni/RECENSIONE_FILM-1917/of40cftjdril5rcc0aun)
Io ho **apprezzato davvero molto** il film, soprattutto dal **lato tecnico**, visto il grande sforzo e l’impegno messo da parte di tutto il cast, ma come ho già detto anche la storia e soprattutto le riprese mi hanno colpito molto. A mio parere credo meritasse essere premiato come **miglior film dell’anno agli Oscar 2020**, anche se il vincitore è stato un altro filmone di cui parleremo in un prossimo articolo. Fatto sta che mi accontento di averlo potuto vedere ed essermi goduto questo piccolo capolavoro.

Spero che con questa recensione abbia catturato la vostra curiosità, e spero lo vediate e lo apprezziate.
